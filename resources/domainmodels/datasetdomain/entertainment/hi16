पॉप स्टार लेडी गागा ने अपना नया म्यूजिक वीडियो गाई रिलीज किया है। इस वीडियो की खासियत यह है कि म्यूजिक वीडियो का निर्देशन स्वयं गागा ने ही किया है।
   
कॉन्टैक्ट म्यूजिक की खबर के अनुसार, 28 वर्षीय गायिका के नए वीडियो में गायिका पंख लगाए हुए दिख रही हैं और कुछ व्यवसायी लड़ते हुए दिखाई दे रहे हैं, इस दौरान पंख लगाई हुई गागा बुरी तरह कुचली जाती हैं। लेकिन बाद में उसे पंखों के साथ धूल के गुबार में से बाहर निकलता हुआ दिखाया गया है।
   
इस वीडियो में गागा के हालिया एलबम के कई नए गीत भी हैं। वीडियो में गायिका और उनके क्रू के सदस्य विभिन्न तरह के पोशाकों में नृत्य की मुद्राएं करते हुए दिख रहे हैं।
   
11 मिनट लंबे इस वीडियो में अंत में उन सभी का धन्यवाद किया गया जिनकी मदद और योगदान से गाई बनकर तैयार हुआ। यह म्यूजिक वीडियो 12 मई को रिलीज होने वाला है।
