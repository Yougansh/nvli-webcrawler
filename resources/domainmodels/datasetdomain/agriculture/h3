खाद्यान्न के रिकॉर्ड उत्पादन के लिए मध्य प्रदेश को लगातार चौथी बार कृषि कर्मण पुरस्कार से सम्मानित किया गया है। पीएम नरेंद्र मोदी ने शनिवार को पूसा नईदिल्ली में आयोजित तीन दिवसीय कृषि उन्नाति मेला में मप्र के कृषि मंत्री गौरीशंकर विसेन को यह पुरस्कार सौंपा।

इस दौरान मप्र को स्मृति चिन्ह और प्रशस्ति पत्र के साथ पांच करोड़ रुपए भी प्रदान किये गए। पीएम मोदी ने इस दौरान मप्र के नरसिंहपुर जिले के नारायण सिंह पटेल और मुरैना की श्रीमती रेखा त्यागी को भी सम्मानित किया। दोनों को प्रशस्ति पत्र के साथ दो-दो लाख रुपए भी दिए गए।
