राजस्थान और पंजाब राज दरबारों से संबंधित करीब एक सौ कलाकृतियों की प्रदर्शनी न्यूयॉर्क के प्रतिष्ठित मेट्रोपोलिटन म्यूजियम ऑफ आर्ट में लगाई गई है। ये कलाकृतियां 16 वीं और 19 वीं सदी की हैं। इनमें से ज्यादातर को पहली बार सार्वजनिक किया गया है।

14 जून से शुरू होकर यह प्रदर्शनी पूरे सितंबर महीने तक चलेगी। कलाकृतियों को तीन हिस्सों में बांटकर प्रदर्शित किया गया है। पहले हिस्से में राजपूत और राजस्थान से संबंधित धरोहरें हैं, दूसरे व तीसरे हिस्से में पंजाब से संबंधित कलाकृतियां हैं।

ज्यादातर कलाकृतियां स्टीवन कोसक ने अपने पारिवारिक संग्र्रह से दी हैं। ये कलाकृतियां करीब चालीस साल में एकत्र की गई थीं।
