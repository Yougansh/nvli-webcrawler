जसवंत पर बंटी बीजेपी, सुषमा के बाद गौर का समर्थन, लेकिन कैलाश, उमा के तीखे बोल, उमा बोलीं - जसवंत को रखना चाहिए अनुशासन का ध्यान| 
अटल बिहारी वाजपेयी की सरकार में वित्त और विदेश मंत्री रह चुके बीजेपी नेता जसवंत सिंह ने राजस्थान के बाड़मेर से निर्दलीय उम्मीदवार के रूप नामांकन पत्र दाखिल किया| इस मौके पर उन्होंने कहा कि मुझे बीजेपी के सीनियर नेता लालकृष्ण आडवाणी का आशीर्वाद प्राप्त है| गौरतलब है कि बीजेपी ने बाड़मेर से पिछले सप्ताह ही कांग्रेस छोड़कर पार्टी में शामिल हुए जाट नेता कर्नल सोनाराम को टिकट दिया है| जसवंत सिंह के नामांकन पर बीजेपी ने कहा कि वह नाम वापस लेने की तारीख तक जसवंत सिंह का इंतजार करेगी। अगर उन्होंने उम्मीदवारी से नाम वापस नहीं लिया तो उनके ऊपर कार्रवाई पर विचार किया जाएगा। 
