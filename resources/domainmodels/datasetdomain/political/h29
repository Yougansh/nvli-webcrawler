आडवाणी भोपाल सीट से चुनाव लड़ने को तैयार!

भोपाल।अपनी सीट छोड़ रहे भाजपा सांसद कैलाश जोशी ने वरिष्ठ नेता लालकृष्ण आडवाणी को भोपाल से लड़ने का न्योता दिया है। जोशी के मुताबिक आडवाणी ने इसके लिए हामी भर दी, पर उन्होंने फैसला पार्टी पर छोड़ दिया है। इससे साफ हो गया है कि भोपाल सीट से कोई बड़ा नेता ही चुनाव लड़ेगा। प्रदेश भाजपा चुनाव समिति ने भी उज्जैन के साथ ही भोपाल सीट का फैसला केंद्रीय चुनाव समिति पर छोड़ दिया है।समिति ने मप्र की 29 सीटों के लिए बुधवार को मंथन किया। 17 सीटों पर सिंगल नाम तय हुए जबकि दस सीटों पर दो से तीन नामों का पैनल है। इनमें नेताओं के रिश्तेदारों और पत्नियों को तवज्जो दी गई है। राजगढ़ सीट को होल्ड पर रखा गया है। गुरूवार को पार्टी की तीसरी सूची में मप्र की 17 सीटों के प्रत्याशियों की घोषणा हो जाएगी।होली से पहले कांग्रेस की सूची : कांग्रेस की शेष आठ सीटों पर प्रत्याशियों का एलान होली के पहले संभावित है। प्रदेश कांग्रेस की बैठक के बाद दिल्ली में इन सीटों पर मंथन हुआ। गुरूवार को 8 सीटों पर अंतिम निर्णय हो सकता है। 
