मालवा-निमाड़ : भाजपा व कांग्रेस के साथ आप के होने से त्रिकोणीय संघर्ष 

विशेष प्रतिनिधि, इंदौर। मंदसौर से भाजपा प्रत्याशी की घोषणा के साथ ही मालवा-निमाड़ की सभी आठ सीट पर चुनावी परिदृश्य साफ हो गया है। यहां सभी सीटों पर भाजपा-कांग्रेस के साथ आम आदमी पार्टी के उम्मीदवार मैदान में हैं। इनमें से कई सीट ऐसी हैं, जहां सालों बाद त्रिकोणीय संघर्ष के हालात बन रहे हैं। इस चुनाव में आप की मौजूदगी ने भाजपा-कांग्रेस दोनों के समीकरणों को गड़बड़ा दिया है। 
इंदौरभाजपा: सुमित्रा महाजन, अभी तक सात चुनाव लड़ी और सभी जीतीं, यह उनका आठवां चुनाव है। कांग्रेस: सत्यनारायण पटेल, दो बार विधायक रहे। लोकसभा का एक व विधानसभा के दो चुनाव हारे।आप: अनिल त्रिवेदी, दो बार विधानसभा व एक बार लोकसभा चुनाव लड़े पर जीत नहीं पाए। धारभाजपा: सावित्री ठाकुर, जिला पंचायत की पूर्व अध्यक्ष पहली बार लोकसभा चुनाव लड़ रही है। कांग्रेस: उमंग सिंगार, दो बार विधायक चुने गए और लोकसभा का एक चुनाव हारे हैं। आप: डॉ. हेमलता ढांढ, सेवानिवृत्त चिकित्सक, पूर्व उपमुख्यमंत्री जमुनादेवी की बेटी। खंडवाभाजपा: नंदकुमारसिंह चौहान, एक बार विधायक, चार बार सांसद रहे, लोकसभा का एक चुनाव हारे।कांग्रेस: अरुण यादव, दो बार से सासंद, केंद्र में राज्यमंत्री रहे, अभी प्रदेश कांग्रेस अध्यक्ष हैं। आप: आलोक अग्रवाल, पहला चुनाव, नर्मदा बचाओ आंदोलन के बड़े नेता। खरगोनभाजपा : सुभाष पटेल, पहली बार चुनाव लड़ रहे हैं, पूर्व मंत्री देवीसिंह पटेल के भतीजे हैं। कांग्रेस: रमेश पटेल, बड़वानी से विधायक, जिला पंचायत के अध्यक्ष भी रहेआप: कैलाश अवास्या, पहला चुनाव, पहले शिक्षक थे फिर नर्मदा बचाओ आंदोलन से जुड़े। रतलाम-झाबुआभाजपा: दिलीपसिंह भूरिया, दो बार विधायक, पांच बार सासंद रहे, राष्ट्रीय अजजा आयोग के अध्यक्ष भी रहे। कांतिलाल भूरिया: चार बार सासंद रह चुके हैं, राज्य व केंद्र में मंत्री व प्रदेश कांग्रेस अध्यक्ष भी रहे हैं। आप: हेनरी मचार, पहली बार चुनाव लड़ रहे हैं। उज्जैनभाजपा: डॉ. चिंतामणि मालवीय, पहला चुनाव, विक्रम विवि में दर्शनशास्‍त्र के प्राध्यपक रहे, संघ से जुड़े रहे। कांग्रेस: प्रेमचंद गुड्डू दो बार विधायक, एक बार सांसद, विधानसभा के दो चुनाव हारे भी हैं। आप: अनिता हिंडोलिया, सामाजिक कार्यकर्ता, राजनीति में नया चेहरा, पहला चुनाव। देवास-शाजापुरभाजपा: मनोहर ऊंटवाल, प्रदेश में राज्यमंत्री रहे, तीसरी बार विधायक, दो चुनाव हारे भी हैं। कांग्रेस: सज्जनसिंह वर्मा, चार बार विधायक, एक बार सासंद, प्रदेश में मंत्री भी रहे। आप: सुजीत सांगते, पहले कांग्रेस में थे और नगर निगम में पार्षद रहे। मंदसौरभाजपा: सुधीर गुप्ता, पहला चुनाव, भाजपा के जिलाध्यक्ष। मीनाक्षी नटराजन, लोकसभा का दूसरा चुनाव, एक चुनाव जीत चुकी हैं। आप: पारस सखलेचा, रतलाम के पूर्व महापौर व पूर्व विधायक, एक चुनाव हारे भी हैं। 
