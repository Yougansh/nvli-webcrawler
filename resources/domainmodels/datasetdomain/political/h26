मध्यप्रदेश कांग्रेस में जबर्दस्त कलह चुनावों में होगा नुकसान

मध्य प्रदेश विधानसभा चुनाव में खाई मार से कांग्रेस अब तक नहीं उबर पाई है.
बड़े नेताओं दिग्विजय सिंह, कमलनाथ, ज्योतिरातित्य सिंधिया और सुरेश पचौरी की कलह इस हार के बाद भी नहीं थमी है. यही वजह है कि लोकसभा चुनाव के लिए 22 उम्मीदवार घोषित कर देने के बाद भी पार्टी अपनी चुनावी रणनीति नहीं बना पाई है.
उम्मीदवार अपने-अपने गुट के नेताओं पर निर्भर हैं. बड़े नेताओं ने भी खुद को अपने उम्मीदवारों तक सीमित कर लिया है. भिंड के कांग्रेस उम्मीदवार भागीरथ प्रसाद के भाजपा में चले जाने का मामला भी अभी तक थमा नहीं है. इस मामले को लेकर दूसरे गुट दिग्विजय गुट पर हमला करने से बाज नहीं आ रहे हैं. भागीरथ प्रसाद को दिग्विजय गुट का उम्मीदवार बताया जाता है.
गुटों के बीच संघर्ष का ही नतीजा है कि भोपाल, सीधी और खजुराहो में उम्मीदवार बदले जाने के लिए हाईकमान पर दबाव बढ़ाया जा रहा है. भोपाल में मुस्लिम विधायक आरिफ अकील से पार्टी छोड़ने तक का दबाव बनाया गया. पार्टी की मुश्किल यह है कि वह राज्य में एक ही मुस्लिम उम्मीदवार खड़ा करना चाहती है और उसके लिए वह सतना सीट से मन बनाए हुए है.
भोपाल में मची कलह से कांग्रेस के घोषित उम्मीदवार पीसी शर्मा को डर है कि कहीं उनका ही टिकट न छीन लिया जाए. सीधी में अजरुन सिंह के बेटे अजय सिंह टिकट नहीं दिए जाने से खफा हैं. वे सीधी के सिवा कहीं और से टिकट लेने के लिए तैयार नहीं हैं. विधायक अजय सिंह की नाराजगी के मायने हैं, क्योंकि वह विधायक दल के नेता रहे हैं और राज्य की राजनीति में उनकी गिनती वरिष्ठ नेताओं में होती है.
खजुराहो में पार्टी ने फिर से राज पटेरिया को उतारा है, लेकिन वह प्रचार कैसे शुरू करें, क्योंकि टिकट पाने में नाकाम रहे विधायक मुकेश नायक और संजय पाठक उनकी अब भी दिल्ली में मुखालफत कर रहे हैं.
पूर्व मंत्री और प्रवक्ता मुकेश और पाठक को उम्मीद है कि वे पटेरिया को पटखनी दे देंगे. पटेरिया ने दिल्ली में हाईकमान से शिकायत की है कि पैसे के जोर पर टिकट खरीदे जाने की चर्चाओं पर विराम लगाया जाए. जबलपुर में दिग्विजय गुट से आए विवेक तनखा का विरोध यह कहकर किया जा रहा है कि वे दिल्ली में रहते हैं   और वहीं वकालत करते हैं. भिंड की जिस सीट
