दो लाख मतों से जीतूंगा: सत्यनारायण

इंदौर। कांग्रेस के कार्यकर्ताओं और नेताओं आपने कई चुनाव लडेÞ और कई चुनावों की रणनीति बनाई है सभी लोग मिलकर अपने क्षेत्र की रणनीति बनाए और चुनाव जी जान से लड़े है। आपने ही मुझे कांग्रेस सा उम्मीदवार बनाया है तो राहुल गांधी एवं सोनिया गांधी के फार्मुले पर कांग्रेस को जीताओ। आप सभी लोगों को सबसे पहले 24 अप्रैल मतदान के दिन लोगों को घरो से निकाल कर बूथ तक लाना होगा और कांग्रेस के पक्ष में वोट डलवाना होगा। यह बात रविवार को लोकसभा के उम्मीदवार सत्यनारायण पटेल ने चुनाव की तैयारियों को लेकर आहुत की गई बैठक में कही। रविवार को लोकसभा चुनाव की पहली बैठक में बड़ी संख्या में कांग्रेस के कार्यकर्ता और नेता मौजूद रहे भीड़ भरी बैठक में कई बार हंगामे हुए तो कई नेताओं ने विधानसभा की हार के बाद पहली बैठक हुई इसमें सत्यनारायण पटेल ने संबोधित करते हुए कहा कि हम बस्तियों तक जाएंगे लोगों से मुलाकात करेंगे और हम जनता के सुझाव और शिकायतें भी लेंगे और रणनीति बनाएंगे। पटेल ने कहा कि सुमित्रा महाजन ने 25 साल में कुछ नहीं किया उसका हिसाब भी हम मांगेंगे की इंदौर को उन्होंने क्या दिया हर दिन हम एक सवाल पूछेंगे। वहीं पटेल ने यह दावा किया कि हम दो लाख मतों से जीतेंगे। शहर कांग्रेस अध्यक्ष प्रमोद टंडन ने कहा कि हम भाजपा की बात नहीं करेंगे हम न ही संघ की बात करेंगे हम सिर्फ सुमित्रा महाजन की बात करेंगे। उन्होंने क्या किया वे कहीं दिखाई नहीं देती है, चुनाव मशीनों में जादूगरी से जीत रहे हैं सज्जन सिंह वर्मा ने भी चुनाव आयोग से शिकायत की है, 92 हजार से हम नहीं हार सकते कोई 30 हजार से हार जाता है यह केवल जादू से ही जीत रहे हैं अब यह जादू का खेल नहीं चलेगा कांग्रेस के जादूगर एक-एक बूथ पर एक-एक कार्यकर्ता रहेगा। प्रमोद टंडन ने कहा कि सत्यनारायण पटेल हमारे नेता है क्योकि जो चुनाव लडे वह ही हमारा नेता है वह जैसी कांग्रेस चलाए वैसे चलो, हम सभी आपके पीछे हैं।
आप हर वार्ड को चार पांच हिस्सों में बांट कर प्रभारी बना दो और वहां से यदि कांग्रेस जीतेगी तो वही प्रभारी पार्षद का चुनाव लडेगा। बैठक को संबोधित करते हुए राऊ क्षेत्र के विधायक जीतू पटवारी ने कहा कि सभी कार्यकर्ता एकजुटता से कार्य करें। उन्होंने सुमित्रा महाजन से जिले में किए गए कार्यों का हिसाब मांगते हुए कहा कि कुछ सालों पहले जो चाबी उन्होंने प्रकाश चंद्र सेठी से ली थी वह लौटाने का समय आ गया है। सुमित्रा महाजन को यह चाबी अब सत्यनारायण पटेल को सौंप देना चाहिए।
