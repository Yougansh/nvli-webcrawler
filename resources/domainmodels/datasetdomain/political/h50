पहले चरण की अधिसूचना जारी: पहले दिन कोई भी पर्चा दाखिल नहीं हुआ

मध्य प्रदेश में तीन चरणों में होने वाले लोकसभा चुनावों में से पहले चरण की नौ संसदीय निर्वाचन क्षेत्रों के लिए अधिसूचना जारी हो गयी. 
मध्यप्रदेश में पहले चरण की अधिसूचना जारी होने के बाद नामांकन के पहले दिन प्रदेश में किसी भी उम्मीदवार ने नामांकन दाखिल नहीं किया.
निर्वाचन आयोग द्वारा यहां जारी बयान के मुताबिक पहले चरण के चुनाव की अधिसूचना जारी हो गयी. इसके साथ ही नौ संसदीय क्षेत्रों सतना, रीवा, सीधी, शहडोल (सु,अजजा), जबलपुर, मंडला (सु,अजजा), बालाघाट, छिंदवाड़ा और होशंगाबाद में नामांकन की प्रक्रिया शनिवार से शुरू हो गई.
इस चरण का मतदान 10 अप्रैल को होगा. पहले चरण के लिये नामांकन 22 मार्च तक किया जा सकेगा. नामांकन पचरे की जांच 24 मार्च को होगी, जबकि नाम वापसी की आखिरी तारीख 26 मार्च होगी.


