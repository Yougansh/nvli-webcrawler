गैस सिलेंडर, किराने व मिठाई के बिल पर होगी मतदान की अपील 
उदयप्रताप सिंह (आईनेक्स्ट) इंदौर। निर्वाचन आयोग मतदाताओं को जागरुक करने के प्रयास लगातार कर रहा है। यहीं वजह है सरकारी व गैर सरकारी एजेंसियों को मतदान जागरुकता संबंधित प्रचार-प्रसार करने के निर्देश दिए है।अब सभी एजेंसियों से पूछा जा रहा है कि उन्होनें इसे लेकर क्या किया। इस बार दूध की थैली के अलावा गैंस सिलेंटर, किराने की पर्ची पर भी होगी मतदान की अपील।चुनाव, लोकतंत्र का सबसे बड़ा उत्सव कहलाता है। इसमें ज्यादा से ज्यादा लोग शामिल हों, इसके लिए निर्वाचन आयोग लगातार मतदाताओं को जागरुक करने की मुहिम चला रहा है। विधानसभा चुनाव में मतदाता जागरुकता कैम्पेन चलाए जाने का ही असर था कि वोट डालने वालों की संख्या में खासा इजाफा हुआ। लोकसभा चुनाव में भी ज्यादा से ज्यादा लोग अपने मताधिकार का प्रयोग करें, इस कारण स्वीप प्लान के तहत मतदाताओं को जागरुक करने के सघन प्रयास किए जा रहे हैं।हर विभाग से हो रही पूछताछनिर्वाचन आयोग ने नगर निगम, महिला बाल विकास विभाग, विद्युत वितरण कंपनी जैसी कई सरकारी एजेंसियों को स्वीप प्लान के तहत अपने-अपने स्तर पर मतदाताओं को जागरुक करने के निर्देश दिए थे। एक मार्च से लगातार इन एजेंसियों को मतदाता जागरुकता संबंधित प्रचार-प्रसार के लिए तैयारी करने के लिए कहा था।अब पिछले कुछ दिनों से दो दिन में एक बार बारी-बारी से सभी विभागों से पूछा भी जा रहा है कि उन्होंने अभी तक क्या किया। भोपाल से राज्य के मुख्य निर्वाचन अधिकारी सीधे विडीयों कॉन्फ्रेंसिंग के माध्यम से कलेक्टोरेट में विभागों के आला-अफसरों से सीधा संवाद कर स्वीप प्लान की अपडेट जानकारी हासिल कर रहे हैं।अपने खर्च पर करें जागरुकलोकसभा चुनाव के लिए मतदाताओं को जागरुक करने के लिए इस बार काफी वृहद स्तर पर निर्वाचन आयोग द्वारा सभी सरकारी व गैर सरकारी संस्थाओं को निर्देश दिए गए है। अधिकांश एजेंसियों को पोस्टर, बैनर अपने खर्च पर तैयार कर उसे लगाने के लिए कहा गया है।कुछ शासकीय विभागों को मतदाता जागरुकता संबंधित स्टीकर व पर्चे जैसी प्रचार प्रसार सामग्री भी उपलब्ध करवाया जा रहा है। सभी एजेंसियों ने इस संबंध में प्रचार प्रसार सामग्री का सैम्पल भी जिला निर्वाचन कार्यालय को उपलब्ध करवाने के निर्देश दिए गए है लेकिन अभी तक कुछ एक एजेंसियों ने ही सैम्पल दिए है।गैस सिलेंडर पर मिलेगा संदेशएलपीजी गैस सिलेंडर हर घर-घर तक जाता है। इस वजह से इस बार निर्वाचन आयोग ने गैस सिलेंडर डिस्ट्रीब्युटर्स को हर सिलेंडर पर वोट डालने की अपील करने वाला स्टीकर चिपकाने के निर्देश दिए है। इसके लिए खाद्य विभाग को जिम्मेदारी दी गई है कि वे गैस सिलेंडर डिस्ट्रीब्युटर व डीलर से स्टीकर बनवाएं और उसे सिलेंडर पर लगाया जाना सुनिश्चत करें।इसके अलावा सभी पेट्रोल पंपों पर भी वोट करने की अपील वाले पर्चे बांटने व पोस्टर बैनर लगाने के निर्देश दिए गए है। खाद्य विभाग को मिठाई व किराना दुकानों के कैश मेमो पर भी मतदान की अपील करने वाले स्लोगन लगाने के निर्देश दिए गए है।आशा कार्यकर्ता भी करेगी अपीलमहिला एवं बाल विकास द्वारा आंगनबाड़ी कार्यकताओं, आशा कार्यकताओं द्वारा शहरी व ग्रामीण क्षेत्र में मौखिक तौर पर लोगों को वोट डालने के लिए की अपील करेगी। इसके अलावा हायर एजुकेशन के अंतर्गत आने वाले सभी सरकारी, अनुदान प्राप्त, ऑटोनॉमस व प्रायवेट कॉलेजों को मतदाता जागरुकता रैलियां निकालने, नुक्कड़ नाटक व इवेंट करने के निर्देश दिए है। इनके अलावा जनसंपर्क कार्यालय को भी प्रचार-प्रसार करने के लिए कहा गया है।उम्मीदवार व परिजन के खातों पर नजरनिर्वाचन आयोग लोकसभा प्रत्याशियों के अकाउंट पर भी विशेश नजर रखेगा। बैंको व पोस्ट ऑफिस मुख्यालय को उम्मीदवारों व उनके परिजनों के अकाउंट खुलने की सूचना देने के लिए कहा गया है। इसके अलावा बैंकों की शाखाओं, पोस्ट ऑफिसों व पुलिस थानों में पोस्टर व बैनर लगाने के निर्देश दिए गए है।निगम को होर्डिंग व पोस्टर बनाने के निर्देशनगर निगम को मतदान के प्रति जागरुक करने वाले होर्डिंग व पोस्टर तैयार कर सार्वजनिक स्थानों पर निर्धारित स्थानों पर लगाने के निर्देश दिए गए है। इसके अलावा पिछले विधानसभा चुनाव में तैयार किए गए स्वीप रथ को भी इस बार तैयार करने की जिम्मेदारी दी गइ्र है। यह वाहन शहर के अलग-अलग हिस्सों में जाकर पब्लिक को मतदान करने के लिए जागरुक करेगा।प्रमोशनल एक्टिविटी के लिए निर्देशजिला निर्वाचन कार्यालय द्वारा स्वीप प्लान के तहत सभी पार्टनर एजेंसियों के माध्यम से पब्लिक को मतदान के प्रति जागरुक करने के लिए प्रमोशनल एक्टिविटी शुरु करने के लिए कहा गया। इसके तहत बिजली, टेलीफोन, संपत्ति कर के बिलों के पीछे मतदाता को जागरुक करने के लिए जानकारी देने के लिए निर्देश भी दिए गए थे।इसके अलावा पैकेज्ड दूध की पॉलीथीन पर भी सूचना देने की बात कही गई है। इसके अलावा सांची दुग्ध संघ को भी दूध की थैलियों पर मतदान जागरुकता के स्लोगन प्रदर्शित करने के लिए कहा गया है। जिला निर्वाचन कार्यालय ने 15 मार्च तक सभी एजेंसियों को सैम्पल देने के निर्देश दिए थे लेकिन अभी कुछ एक ने ही सैम्पल भिजवाएं है।16 मार्च तक आवेदन करने वाले ही बन पाएंगे वोटरविधानसभा चुनाव के बाद अभी तक एक लाख से ज्यादा वोटर के नाम मतदाता सूची में जुड़े है। 1 जनवरी तक कुल 22 लाख 78 हजार मतदाता थे। यह संख्या अब बढ़कर 23 लाख तक पहुंच गई है। हालांकि ज्यादा से ज्यादा मतदाताओं को जोड़ने के लिए निर्वाचन आयोग ने 9 मार्च को जिले के कई स्थानों पर कैम्प भी लगाए थे।इसे बाद 16 मार्च को भी नाम जोड़े गए। जानकारों के मुताबिक 16 मार्च तक आवेदन करने वालों के ही मतदाता सूची में नाम जुड़ने व वोटर आईडी कार्ड बनाए जाने की संभावना जताई जा रही है। हालांकि अभी तक निर्वाचन आयोग द्वारा अधिकृत तौर पर कोई घोषणा नहीं की गई है।सीईओ पूछ रहे स्वीप प्लान की अपडेटस्वीप प्लान के अंतर्गत सरकारी व गैर सरकारी एजेंसियों को मतदाता जागरुकता के लिए प्रचार प्रचार करने के निर्देश दिए है। इस संबंध में भोपाल से मुख्य निर्वाचन अधिकारी वीसी से स्वीप प्लान की अपडेट पूछ रहे हैं। जिला निर्वाचन कार्यालय के पास प्रमोशन एक्टिविटी के लिए भी कुछ एक एजेंसियों ने ही अभी तक सैम्पल भेजे है। -आर.के पांडे, नोडल अधिकारी, स्वीप प्लान (जिला निर्वाचन कार्यालय) 
