इंदौर: ताई के घर कैलाश, महाजन को 8वीं बार टिकट मिलने की बधाई, कैलाश ने 'आप' पर साधा निशाना।
लगातार सात बार सांसद रहीं सुमित्रा महाजन को एक बार फिर बीजेपी ने इंदौर से उम्मीदवार बनाया है, जिससे सुमित्रा खासी उत्साहित हैं| ऐसे में उनके घर बधाई देने वालों का तांता लगा है| बीती रात नगरीय प्रशासन मंत्री कैलाश विजयवर्गीय, विधायक रमेश मेंदोला के साथ सुमित्रा के घर पहुंचे और सुमित्रा को 8वीं बार लोकसभा उम्मीदवार बनाने पर उन्हें बधाई दी| इस मौके पर कैलाश विजयवर्गीय ने आम आदमी पार्टी पर चुटकी लेते हुए कहा कि आम ज्यादा दिनों तक सलामत नहीं रह पाते है और जल्दी सड़ जाते हैं।
