नए मतदाताओं के घरों तक पहुंचेंगे 'ईपिक कार्ड'

भोपाल। लोकसभा निर्वाचन के तहत जिले में नए मतदाताओं को जोड़ने के सिलसिले में चले अभियन के तहत जिन मतदाताओं ने हाल ही में नाम जुड़वाने के आवेदन दिए थे उनके मतदाता पहचान पत्र (ईपिक कार्ड) मतदाताओं के घर तक भी पहुंचाए जाएंगे। 

आधिकारिक जानकारी के अनुसार कल लगभग पांच हजार नए मतदाताओं ने अपने नाम मतदाता सूची में जोड़ने के लिए बूथ लेवल ऑफीसर्स (बीएलओ) को अवेदन दिए हैं। यह वह मतदान केन्द्र थे जहां किसी कारणवश नौ मार्च को विशेष मतदाता दिवस के दिन बीएलओ नहीं बैठे थे। इन्ही सब मतदान केन्द्रों पर बीएलओ ने नए मतदाताओं से आवेदन पत्र प्राप्त किए हैं। इन मतदाताओं के मतदाता पहचान पत्रों को उनके निवास स्थानों तक पहुंचाया जाएगा। (वार्ता)


