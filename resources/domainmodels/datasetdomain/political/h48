MP के काबीना मंत्री ने आम आदमी पार्टी को कहा ‘नाकारा’ 
इंदौर: आम आदमी पार्टी (आप) को ‘‘नाकारा’’ बताते हुए मध्यप्रदेश के काबीना मंत्री कैलाश विजयवर्गीय ने आज दावा किया कि यह दल आसन्न लोकसभा चुनावों में किसी भी सीट पर निर्णायक भूमिका निभाने की स्थिति में नहीं है। विजयवर्गीय ने यहां संवाददाताओं से कहा, ‘‘आप इस देश की नाकारा पार्टी बन गक्र है। मुझे लगता है कि आप किसी भी लोकसभा सीट के चुनावी संघर्ष में निर्णायक भूमिका नहीं निभा सकेगी।’’ सूबे के नगरीय प्रशासन मंत्री ने कहा, ‘‘आप को दिल्ली में शासन करने का मौका मिला था। लेकिन वहां उसे मैदान छोड़कर भागना पड़ा। अब आप के नेता न केवल आम लोगों को बरगला रहे हैं, बल्कि उस मीडिया को भी कठघरे में खड़ा कर रहे हैं जिस मीडिया ने उन्हें शुरूआत में हाथों-हाथ लिया था।’’  

विजयवर्गीय ने एक सवाल पर कहा, ‘‘भाजपा के बड़े नेताओं को सुरक्षित लोकसभा क्षेत्रों से टिकट दिये जाने चाहिये, क्योंकि इन क्षेत्रों में चुनाव प्रचार के दौरान बड़े नेताओं के अनुपस्थित रहने पर आम कार्यकर्ता भी पार्टी की चुनावी लड़ाई लड़ सकते हैं।’’ उन्होंने कहा कि गांधीनगर के साथ इंदौर और भोपाल के भाजपा कार्यकर्ताओं ने भी मांग की थी कि पार्टी के शीर्ष नेता लालकृष्ण आडवाणी को इन लोकसभा सीटों से चुनाव लडऩा चाहिये। विधानसभा में प्रतिपक्ष के नेता सत्यदेव कटारे ने एक हालिया बयान में दावा किया है कि सूबे में सत्तारूढ़ भाजपा के कई नेता दल बदलने के लिये कांग्रेस के संपर्क में हैं। 

विजयवर्गीय ने वरिष्ठ कांग्रेस नेता के इस बयान पर कटाक्ष करते हुए कहा, ‘‘विधानसभा के नेता प्रतिपक्ष का नाम सत्यदेव कटारे है। लेकिन वह सत्य बहुत कम बोलते हैं। लिहाजा उनका नाम असत्यदेव कटारे होना चाहिये था। उन्हें भाजपा नेताओं पर टीका..टिप्पणी करने से पहले अपना घर संभालना चाहिये।’’  उन्होंने दावा किया कि इंदौर लोकसभा सीट से लगातार आठवीं बार चुनावी मैदान में उतरने जा रही वरिष्ठ भाजपा नेता सुमित्रा महाजन इस बार रिकॉर्ड साढ़े तीन लाख वोटों से जीतें
